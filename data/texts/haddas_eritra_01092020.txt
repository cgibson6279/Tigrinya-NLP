      መበል 30 ዓመት  ቁ.1                               ሰሉስ 1 መስከረም 2020                       ገጻት 4 ዋጋ 2.00 ናቕፋ 

ገጽ. 2

መግለጺ 

ህዝባዊ ግንባር 

ንደሞክራሲን ፍትሒን

ገጽ. 3

‘ሓዳስ ኤርትራ’ ኣብ 29 ዓመታ

ገጽ. 4

ንጥፈታት ምቁጽጻር ኣንበጣ ምድረበዳ፡ ኣብ መላእ ሃገር ይካየድ ኣሎ

ኣብ  ዞባ  ምብራቕ  ኣፍሪቃ፡  ለበዳ 
ኣንበጣ ምድረበዳ ገና ብሓደገኛ መልክዑ 
ኣብ ዝቕጽለሉ ዘሎ፡ ኣብ ሃገርና’ውን ካብ 
ዝሓለፈ ሰሙን ኣብ ዞባ ሰሜናዊ ቀይሕ 
ባሕሪ  ኣብ  ውሱን  ቦታታት  ብንኡስ 
ጉጅለታት  ክርአ  ዝጸንሐ  ለበዳ  ኣንበጣ 
ምድረበዳ፡  ኣብ’ዚ  እዋን’ዚ  ብዝተፈላለየ 
መጠን  ኣብ  ኩለን  ዞባታት  ብምኽሳቱ፡ 
ንምምካቱ ሓያል ጻዕሪ ይካየድ ከምዘሎ 
ሚኒስትሪ ሕርሻ ገሊጹ።

ኣብ  ዞባ  ማእከል፡  ኣብ  ሕርሻን 
መጋሃጫታትን ጉድኣት ከየውረደ ኣብ 
ትሕቲ ቁጽጽር ንምውዓሉ፡ ካብ 29 ነሓሰ 

ብሓያል  ውህደት  ኣባላት  ሓይልታት 
ምክልኻል፡  ምምሕዳራትን  ክኢላታት 
ሕርሻን ሰፊሕ ቁጽጽራዊ ስራሓት ይካየድ 
ከምዘሎ፡ እቲ ሓበሬታ የነጽር።

ኣብ  ንኡስ  ዞባ  ሰረጀቓ  -  ዓድታት 
ገረሚ፡ 
እምባደርሆ፡  ደምበ-ዛውል፡ 
ሽማንጉስ ላዕላይን ታሕታይን፡ ጣዕረሺን 
መቐርካ-ደምበዛንን፣ ኣብ ንኡስ ዞባ በሪኽ 
ኣብ ከባቢ ዓዲ ቢደል፡ ከምኡ`ውን ኣብ 
ድርፎ ብገምጋም ኣብ ልዕሊ 500 ሄክታር 
ዝተዘርግሐ ዕስለታት ኣንበጣ፡ ዛጊት ኣብ 
ሕርሻታት  ዝጥቀስ  ጉድኣት  ከየውረደ፡ 
ብሓያል ግብራዊ ተሳትፎ ህዝቢ፡ ጸረ-ባልዕ 

መድሃኒት  ብምንጻግ  ንምቁጽጻሩ  ሓያል 
መኸተ ይካየድ ከምዘሎ፡ ህዝባዊ ርክባት 
ሚኒስትሪ ሕርሻ ኣፍሊጡ።

ብዘይካ`ዚ፡  ኣብ  ዞባ  ጋሽ-ባርካ  ኣብ 
ንኡስ ዞባ ሎጎ-ዓንሰባ ከባቢ ጎዳጉዲ፣ ኣብ 
ዞባ ዓንሰባ ድማ ኣብ ንኡስ ዞባታት ዓዲ-
ተክሌዛን፡  ሃበሮን  ገለብን  ወራር  ኣንበጣ 
ተኸሲቱ ከምዘሎ ክፍለጥ ተኻኢሉ’ሎ።

ኣብ  ዞባ  ደቡብ’ውን፡  ኣብ  ንኡስ  ዞባ 
ሰንዓፈ  -  ከባቢታት  ክሳድ-እምባን  ዓዲ-
በጊዕን ልዕሊ 150 ሄክታር፣ ኣብ ንኡስ 
ዞባ  ደቀምሓረ  ከኣ  ኣብ  ከባቢ  ዓዲ-ሮሶ 
ኣስታት  5  ኪሎ-ሜተር  ዝሸፈነ  ወራር 

ንጥፈታት ፕሮጀክት ምርባሕ ናይ ጸባ ከብቲ 

‘ሱጥር’ ንምብርባር፡ ዘተ ተኻዪዱ

ኣብ 1999 ኣብ ንኡስ ዞባ ሓመልማሎ 
ዝተመስረተን  ኣብ  2003  ዓ.ም  ናብ 
ተጠቀምቲ ዝተሰጋገረን ፕሮጀክት ምርባሕ 
ናይ  ጸባ  ከብቲ  ‘ሱጥር’  ንምብርባርን 
ንምምዕባልን ዝሕግዝ ዘተ ተኻዪዱ።

ኣመሓዳሪ  ዞባ  ዓንሰባ  ኣምባሳደር 
ዓብደላ ሙሳን ግዝያዊት ሓላፊት ክፍሊ 

ሕርሻን መሬትን ናይቲ ዞባ ወ\ሮ ክብራ 
ገብረመስቀልን፡  ነቲ  ፕሮጀክት  ድሕሪ 
ምዕዛብ ምስ ኣካየድትን ኣባላትን ማሕበር፡ 
ኣብ  ቀንዲ  ጸገማት  ናይ’ቲ  ፕሮጀክትን 
መፍተሒታቶምን ዘትዮም።

ኣምባሳደር ዓብደላ ሙሳ ኣብ ዝሃቦ መግለጺ፡ 
ሓረስቶት  ጥርናፈኦም  ኣደልዲሎምን 

ዓቕሚታቶም  ኣወሃሂዶምን  ንምዕባለ’ቲ 
ፕሮጀክት ክሰርሑ፣ ከምኡ’ውን ሓምላይ 
መግቢ እንስሳ ከፍርዩን ምኽሪ ሞያውያን 
ብግቡእ ከተግብሩን ብምትሕስሳብ፡ ጨንፈር 
ሚኒስትሪ  ሕርሻ’ውን  ቀጻሊ  ዑደት 
እናወደበ  ምዕባሌታቱ  ብቐረባ  ክከታተል 
ኣዘኻኺሩ። 

ኣንበጣ ንምቊጽጻር፡ ካብ ቀዳም 29 ነሓሰ 
ኣድማዒ ስራሓት ይካየድ ከምዘሎ ዝሓበረ 
ሚኒስትሪ ሕርሻ፡ ኣብ ንኡስ ዞባ ሰንዓፈ 
ኣብ ጎሎ፡ ደጎ-ጎሎን ሞካን ኣብ ኣስታት 
200  ሄክታር  ንዝተዘርግሐ  ኣንበጣ 
ንምቁጽጽሩ ምድላዋት ይግበር ከምዘሎ 
ኣብሪሁ። 

ብተመሳሳሊ፡ ካብ 23 ነሓሰ ጀሚሩ ኣብ 
ዞባ ሰሜናዊ ቀይሕ ባሕሪ - ንኡስ ዞባታት 
ፎሮ፡ ኣፍዓበትን ሽዕብን ብዝተጀመረ ናይ 
ምቁጽጻር ንጥፈታት፡ ልዕሊ 360 ሄክታር 
ቁጽጽራዊ  ስራሓት  ክካየደሉ  እንከሎ፡ 
እቲ ስራሕ ቀጻሊ ምዃኑ፡ ካብ’ቲ ቦታ 
ዝተረኽበ ሓበሬታ የነጽር።

ኣብ ዞባ ደቡባዊ ቀይሕ ባሕሪ ድማ፡ 
ኣብ  ንኡስ  ዞባ  ማእከል  ደንካልያ  ኣብ 

ውሽጢ  ሃገር  ዝተፋረዩ  ኩብኩብታ 
ከምእተራእዩ  ዝሓበረ  ሚኒስትሪ  ሕርሻ፡ 
ማዕረ-ማዕረ`ቲ  ካብ  ጐረባብቲ  ሃገራት 
ዝመጸና ዘሎ ወራራት ኣንበጣ፡ እቲ ኣብ 
ሃገርና ዝራብሕ ኣንበጣ ምድረ-በዳ`ውን፡ 
ተፈጢሩ ብዘሎ ምቹእ ኩነታት፡ ቅድሚ 
ግዜኡ ክፋረ ጀሚሩ ከምዘሎ ኣፍሊጡ። 
ካብ ጎረባብቲ ሃገራት ዝሳግም ዘሎ ወራር 
ይኹን  ኣብ  መሬትና  ዝራባሕ  ኣንበጣ 
ምድረበዳ፡ ናብ ካልኦት ቦታታት ሃገርና ናይ 
ምስፍሕፋሕ ተኽእሎኡ ልዑል ስለዝዀነ፡ 
ከም ወትሩ - ህዝቢ፡ ምምሕዳራት፡ ኣባላት 
ሓይልታት ምክልኻልን ክኢላታት ሕርሻን 
ዕቱብ  ምክትታል  ክገብሩን  ቅልጡፍ 
ሓበሬታ ከመሓላልፉን፡ ሚኒስትሪ ሕርሻ 
ይጽውዕ።

ሓበሬታ

ክቡራት ኣንበብቲ ጋዜጣ ‘ሓዳስ ኤርትራ’፡ ጋዜጣና - ብሰንኪ’ዚ ንዓለምና ኣብ ኣዝዩ 
ናይ ራዕዲ ወጥሪ ሸሚሙዋ ዝርከብ ሕማም ኮሮና ቫይረስ፡ ኮቪድ-19፡ ንሓሙሽተ 
ኣዋርሕ ካብ ሕትመትን ምዝርጋሕን በዂራ ጸኒሓ። ካብ ሓሙስ 2 ሚያዝያ ክሳብ 
ትማሊ ሰኑይ 31 ነሓሰ 2020 ምዃኑ እዩ። 

ከም ዝፍለጥ፡ ሓንቲ ጋዜጣ ምስ ተዓደገት፡ ዳርጋ ከም ልሙድ - ኣብ’ቲ ዓዳጊኣ 
ኣይትቐውምን እያ። ካብን ናብን ሰባት ስለእትቀባበል፡ ተኽእሎታት ምምሕልላፍ 
ናይ’ቲ ሓደገኛ ቫይረስ ብኣኡ መጠን ስለዝኸውን፡ ንድሕነት ህዝቢ ካብ ሕትመት 
ጠጠው ምባላ ዝሓሸ ምዃኑ ተኣሚኑሉ እዩ - እቲ ግዜያዊ ደውታ ተመሪጹ።

ጋዜጣ፡ ምናልባት ካብ’ቲ ቀዳማይ ዋናኣ እንተደኣ ቀጺላ እውን - ዝርጋሐኣ 
ብዝተኻእለ መጠን ካብ መንጎ’ቶም ኩሉ ማሕበራዊ ህይወቶም ብሓባር ዝኾኑ 
ኣባላት ስድራ-ቤት ክርሕቕ ኣይግባእን። እዚ ምስ ዝትግበር ጥራይ እዩ፡ ነቲ ዝድለ 
ጥንቃቐ ሓጋዚ ዝኸውን። 

እምበኣርከስ  ድሕሪ’ዚ  ዝተጠቕሰ  ብኲራት፡  ሎሚ  ኣብ’ቲ  ጋዜጣታት  ‘ሓዳስ 
ኤርትራን ኣልሓዲሳን’፡ ኣብ ናጻ ኤርትራ (ድሕሪ ናይ ሰለስተ ኣዋርሕን ሓደ ሰሙንን 
ዕለተ ናጽነት - ‘1 መስከረም’ 1991፡ ዝጀመራሉ ዕለት)፡ ሎሚ ብኦን ላይን ጽባሕ 
ድማ፡ ዳግመ-ሕትመታን ዝርጋሐኣን ክንቅጽል እንከሎና፡ ብብዙሕ መዳይ ምስ 
ትስፉው ጅማሮ እዩ’ሞ፡ ንምዕባለኣ ካብ ኣንበብቲ ሰፊሕ ተሳትፎ ንጽበ። 

ኣንበብታ፡ ኣብ ዝሃለዉ ይሃልዉ ደገፎምን ምትብባዖምን ከይፍለያ እናተላበወት፡ 
ጽምኢ  ሃንቀውታኦም  ከተርዊ  -  ኣብ  ትሕዝቶን  ኣቀራርባን  ውሱን  ለውጢ 
ኣተኣታትያ ከምዘላ እውን  ተበስር።    

ጋዜጣ ሓዳስ ኤርትራ፡ ሎሚ ባሕቲ መስከረም 2020፡ መበል 29 ሽምዓኣ ወሊዓ 
- ጉዕዞኣ ክትቅጽል እንከላ፡ ካብ’ቲ ኣብ ቦኽሪ ሕታማ ናይ 1991 ኣብ ዓምድታታ 
ዘስፈረቶ መልእኽቲ ዘይርሕቕ ስምዒታት ጸይራ እያ ትብገስ ዘላ። 

ቀንዲ ዕላማ እዛ ጋዜጣ ሻቡን ሎሚን - ከም’ቲ ስማ ዘመልክቶ፡ ኣብ’ቲ ንኤርትራ 
ብሓድሽ መንገዲ ዳግም ብምህናጽ ብልጽግትን ስልጥንትን ሃገር ንምግባራ ዝካየድ 
ዘሎ ቃልሲ፡ እጃማ ንምብርካት እዩ። 

ስለዝዀነ፡ ኣብ ምዕዋት ዳህመ ህንጻዊ ንጥፈታት ተራኣ ተጻዊታ፡ መምርሒታትን 
ፖሊሲታትን መንግስቲ ኣቃሊሓ። ኣብ ምዕዋት ዓበይቲ ሃገራዊ ዕማማት ኣበርክቶ 
ገይራ። 

ንህዝቢ፡ ብዛዕባ ህሉው ኩነታት ሃገሩን ከባቢኡን ዘድልዮ ዜናን ሓበሬታን ኣብ 

ምስናቕ እውን፡ እትኽእሎ ዘበለ ኩሉ ገይራን ክትቅጽሎ ድማ እያን።  

በዚ ኣጋጣሚ፡ እቲ ምስ ምኽፋት ኣብያተ-ፍርዲ ድሕሪ ቁሩብ እዋን ዝጅምር 
ሕጋዊ ምልክታታት፡ ሓበሬታታት፡ መወዓውዒ ንግዳዊ ትካላት፡ መላለዪ ፍርያትን 
ኣገልግሎታትን፡ ናይ ዮሃና መልእኽትታት፡ ናይ ምስጋና ሓበሬታታት. . . ከተአንግድ 
እያ’ሞ ክትግልገሉላ ተዘኻኽር።

ዋና ኣሰናዳኢ ጋዜጣ

ሓዳስ   ኤርትራ

 መበል 30 ዓመት  ቁ.1

1 መስከረም 2020 - ገጽ 2

መግለጺ ህዝባዊ ግንባር ንደሞክራሲን ፍትሒን

ኣብ ታሪኽ ህዝቢ ኤርትራ፡ ነጠበ-
መቐይሮ  ዝኾኑ  ሓሙሽተ  ኣውራ 
ፍጻመታት  ከነለሊ  ንኽእል።  እቲ 
ብባሕቲ  መስከረም  1961  ዝጀመረ 
ብረታዊ ተጋድሎ ንናጽነት፡ ታሪኻዊ 
ውጽኢት፡  ናይቲ  ብምምስራት 
ግዝኣት  ጣልያን  ኣብ  ኤርትራ 
ዝጀመረ፡  ኣብ  ትሕቲ  ምምሕዳር 
እንግሊዝ  ዝቐጸለ፡  ብድሌት  ኣመሪካ 
ዝተበየነ ቑላዕ ፈደረሽንን ንሱ ዘስዓቦ 
ምልሓቕ ብኢትዮጵያን ዝሓቘፈ ጉዕዞ 
ታሪኽ እዩ ነይሩ። ኣብዚ ፍልቀት’ዚ፡ 
ባሕቲ መስከረም ንሰንሰለታዊ ታሪኽ 
ባዕዳዊ  ወራራትን  ግዝኣትን  ዕብለላን 
ብምብታኽ፡  ህዝቢ  ኤርትራ  መጻኢ 
ዕድሉ  ባዕሉ  ክውስን  ናብ  ግሁድ 
ዕጥቃዊ  ቃልሲ  ዝተሰጋገረላ  ነጥበ 
መቐይሮ እያ። እዛ ዕለት’ዚኣ፡ ነቲ ኣብ 
1940ታት  ተወሊዱ፡  ብምምስራት 
ቀጽሪ  ናጽነትን  ጋዜጣኡ  “ሓዳስ 
ኤርትራ”ን፡ ሃገራዊ ፖለቲካዊ ህላዌኡ 
ዘግሃደ፡ ኣብ 1950ታት ብምንቅስቓስ 
ሰራሕተኛታትን  ተማሃሮን  ዓበይቲ 
ኣድማታቶምን ዝተወከለ፡ ብምምስራት 
ምንቅስቓስ ሓርነት ኤርትራ (ሓራካ - 
ማሕበር ሸውዓተ) ንቕድሚት ዝሰጐመ 
ሃገራዊ  ምንቅስቓስ  ኤርትራውያን፡ 
ናብ ዝለዓለ ደረጃ ቃልሲ ዘሰጋገረት 
ትእምርቲ እያ። 

ቅድሚ  ባሕቲ  መስከረም  ዝነበረ 
መድረኻት፡  ህዝቢ  ኤርትራ  ግዙእን 
ግዳይን  ኮይኑ  ታሪኹ  ብኻልኦት 
ዝሓየሉ  መንግስታት  ዝተወሰነሉ 
ምዕራፋት እዩ ነይሩ። ምስ ምጅማር 
ብረታዊ ቃልሲ ግን፡ ህዝቢ ኤርትራ 
መጻኢ  ዕድሉ  ባዕሉ  ንምውሳን፡ 
ጎይታ  ዕድሉን  ሃገሩን፡  ብዓል-ቤት 
ታሪኹን  መጻኢኡን  ንምዃን  ቈሪጹ 
ተላዒሉ።  ድሕሪ  ናይ  30  ዓመታት 
ዘይክኣል  ዝተባህለ  ገድሊ፡  ድሕሪ 

ናይ ኣማኢት ኣሽሓት ሓርበኛታትን 
ህዝቢን መስዋእቲ፡ ስደትን ምምዝባልን፡ 
ከቢድ ማሕበራዊን ቁጠባዊን ብርሰትን 
ምቊልቋልን ብኽነት ዕድላትን ድማ፡ 
እቲ  ህዝቢ  ኤርትራ  ኣብ  ርእሱ 
ተኣማሚኑን  ተሞርኲሱን  ዘካየዶ 
ዘይብገር  ፖለቲካዊን  ወተሃደራዊን 
ቃልሲ፡  ብረፈረንደምን  ናጽነትን 
ብቕያዊ ዓወት ተዛዚሙ። 

እዚ ነዊሕ ቃልሲ’ዚ፡ በቲ ኣብ መንጎ 
ግዳማውን ውሽጣዊን ሓይልታት ዝነበረ 
ዝምድናን ሚዛን ሓይልን ሓድሕድ 
ምጽልላውን ዝድረኽ እዩ ነይሩ። ኣብ 
መስርሕ ከኣ፡ ሚዛን ሓይሊ ብደፋእታ 
እናተቐየረ፡ ውሽጣዊ ዓቕሚ ብቓልሲ 
እናተዋህለለ፡ መጀመርታ ነቲ ግዳማዊ 
ሓይሊ ክብድሆ፡ ስዒቡ ክዳረጎ፡ ኣብ 
መወዳእታ ከኣ ክስዕሮ ክኢሉ። ኣብዚ 
30  ዓመታት  ዝወሰደ  መስርሕ’ዚ፡ 
ኤርትራውያን፡  ብግዳም  ንመግዛእቲ 
ኢትዮጵያ  በብእብረ  ዘጽንዕዎ  ርእሰ 
ሓያላን  ኣመሪካን  ሕብረት  ሶቭየትን 
እናመከትና፡ ብውሽጢ ከኣ ነቲ ምንጪ 
ድሕረትን ተራፍነትን ድኻምን ዝኾነ 
ከፋፋልን ጎታትን ጸቢብን ኣተሓሳስባ፡ 
ዝምድናታትን ተግባራትን ብምቅላስን 
ብምድኻምን፡ ውሽጣዊ ዓቕምታትና 
ንምህናጽን ምምዕባልን ኩሉ ፖለቲካዊ፡ 
ባህላዊ፡  ማሕበራዊ፡ 
ቁጠባዊን 
ስነኣእምሮኣዊን ጸጋታትና ኣጐሳጒስና፡ 
ብብቕዓት ወዲብናን ኣስሚርናን፡ ቅኑዕ 
ስነሓሳባዊን  ፖለቲካዊን  መስመር 
ዘማዕበለ ብቑዕ ሃገራዊ ውድብን ሓያል 
ሓርነታዊ  ሰራዊትን  ክንሃንጽን  ነቲ 
ዘይክኣል ዝተባህለ ቃልሲ ክንዕወተሉን 
ክኢልና  ኢና።  ተሞኲሮና  ፍትሓዊ 
ቃልሲ  ዝዕወት፡  ዓወቱ  ብታሪኻዊ 
ጽሕፍቶ ግድን ስለዝኾነ ዘይኮነ፡ ንዓወት 
ዘብቅዖ ቅኑዕ መስመርን ስትራተጂን 
ዝወነነ፡  ኣብ  ጽኑዕ  ደገፍን  ርድየትን 

ብዘይካ ሰኑይ መዓልታዊ እትሕተም ጋዜጣ

ዋና ኣሰናዳኢ

  

ኣስፍሃ ተኽለማርያም

ቍ.ስ 116266 / 201820(2220)

ቦርድ ምስንዳእ
ዮሴፍ ሃይለማርያም

  

ምሉእብርሃን ሃብተገብርኤል

ኤርምያስ ገብረልዑል

ሺሃብ ኣርኣያ

ተስፋኣለም የማነ

ቍ.ስ 201820 (2214) 

ፋክስ. 127749 - ቍ.ሳ.ጶ. 247

ለይ-ኣውት

ሳምራዊት መለስ
ትንሱእ ፍስሃየ

ሰማያዊት ሓይለኣብ

ቤተልሄም ታደሰ

ሳምራዊት ሃብተ

ምዝርጋሕ ጋዜጣ 

ቍ.ስ. 200454-07121322

ምልክታ 

ቍ.ስ. 125013 - ቍ.ሳ.ጶ. 1284

ተሳታፍነትን ህዝቢ ዝተመስረተ ናይ 
ውፉያት  ሓርበኛታት  ውዳበ  ምስ 
ዝህሉ ምዃኑ እዩ ኣግሂዱ። 

ዓወት 

ሃገራዊ 

ሓርነታዊ 
ሰውራና  ኣብ  ሓደ  እዋን  መዛዘምን 
መጀመርታን  እዩ  ነይሩ።  ሓርነታዊ 
ሰውራና ታሪኻዊ ብቕዓቱን ዕምቈቱን 
ዘየካትዕ  ኮይኑ፡  መቐጸልታኡ  ዝኾነ 
ምህናጽ  ሃገርን  ግድላቱን  ድማ፡ 
ብቕዓት፡ ዓቕሚን ጸጋታትን ዝሓትት 
ወለዶታት  ዘሳትፍ  መስርሕ  እዩ። 
ድሕሪ ናጽነት፡ ህዝቢ ኤርትራ ነቲ ኣብ 
ሓርነታዊ ቃልሱ ዝዀስኰሶ ብቕዓትን 
ክብርታትን ዓጢቑ ዘበገሶ ህንጸት ሃገር፡ 
ኣብ  ሓጺር  ግዜ  ትስፉዉ  ኣንፈት 
ክሕዝ’ዩ  ተራእዩ።  እንተኾነ፡  ‘ናጽነት 
ኤርትራ ንስትራተጂያዊ ረብሓታትና 
ኣየገልግልን’ዩ’  ኢሎም  ዝኣምኑ 
ሓይልታት፡  ካብ  መፋርቕ  ዝሓለፈ 
ዘመን ጀሚሮም መሰል ርእሰ ውሳነ 
ህዝቢ ኤርትራ ንምድቋስ ተረባሪቦም 
ከይኣክል፡ ህዝቢ ኤርትራ ብጽንዓትን 
መሰታ  ዘይርከቦ  ጅግንነትን  ኣኽሊል 
ናጽነት  ድሕሪ  ምድፍኡ  እውን፡ 
ኣስተርሕዩ ሃገሩ ከይሃንጽን ከየማዕብልን፡ 
ሸውዓተ ዓመት ኣብ ዘይመልአ ግዜ፡ 
ፖለቲካዊን  ቁጠባዊን  ህንጸት  ሃገር 
ንምዝራግ  ዝዕላማኡ፡  ካብ  ቅሉዕ 
ወተሃደራዊ ወራር ክሳብ ኩለንተናዊ 
እገዳ  ዘጠቓለለ  ዝተፈላለየ  ግሁድን 
ስውርን ሽርሒታት ብምፍጻም፡ ጀሆ 
ናይ  ቅልውላዋት  ኮይኑ  ንኽትሓዝ 
ዳግም ንነዊሕ ዓመታት ተረባሪቦም። 

የግዳስ  ተጻብኦታቶም  ምስናይ 
ጻዕቁን  ዓይነታቱን፡  ትሕቲ  ብቕዓትን 
ጽንዓትን  ህዝቢ  ኤርትራ  ኮይኑ 
ስለዝተረኽበ፡  ማህሰይቲ  ኣየውርደን 
እኳ  እንተዘይተባህለ፡  ነቲ  ዝተሃቀነ 
ዕላማታት ኣይወቕዐን። በዚ ዝተጠቕሰ 
ፍሉጥ ምኽንያታት ግና፡ ምህናጽ ሃገር 
ማዕረ ልዑል ትጽቢትናን ጥሙሕናን 
ተወፋይነትናን  ምስ  ባህግና  ዝዳረግ 
ከምዘይነበረ ርዱእ እዩ። ኤርትራ ድሕሪ 
ናጽነት  ኣብ  ዝሓለፈቶ  ዝተወሳሰበ 
መድረኽ፡  ናጻ  ህላወኣ  ንምውሓስ፡ 
ግዳማዊ  ወራርን  መሰነይታኡ  ካልእ 
ተጻብኦታትን  እናመከተት፡  ሰረታት 
ምህናጽ ሃገር ንምንዳቕ ከይተሓለለት 
ብጽፍራ ኣትኪላ መኪታ እያ። ናጻን 
ቅኑዕን  መስመርና  ዓቂብና፡  ብናይ 
ኣቋራጭ  ፍትሓት  ከይሰዳዕና፡  ናብ 
ነባሪ መዓርፎ እናማዕደና፡ ካብ ረብሓ 
ሓፋሽ ህዝቢን ሃገርን ፈልከት ከይበልና 
ብጽንዓት ስለእተቓለስና ድማ ንኹሉ 
ብድሆታት  ድሕሪ  ናጽነትን  እውን 
ብዓወት ክንሰግሮ በቒዕና ኣለና። 

ናጽነትና  እምበኣር  ትርጉሙን 
ክብሩን  በቲ  ዝተኻየደ  ሓርነታዊ 
ቃልሲን ዝተኸፍሎ መስዋእቲን ጥራይ 
ዘይኮነ፡  በቲ  ንምሕላዉን  ንምህናጹን 
ዘካየድናዮ ከቢድ ቃልሲን መስዋእቲን 
እውን ዝተመን እዩ። ከም ኣብ እዋን 
ብረታዊ ቃልሲ፡ ኣብዚ ዳግማይ ገድሊ 
እውን ብጽንዓትን መስዋእቲን ስዒርና 
ስለዝወጻእና ድማ፡ ኣብ ድርዂኺት 
ሓድሽ ምዕራፍ ሰላምን ምትሕግጋዝን 
በጺሕና  ኣለና።  እዚ  ኣቲናዮ  ዘለና 
ሓድሽ መድረኽ እውን እንተኾነ ናይ 
ባዕሉ ብድሆታትን ግድላትን ክህልዎ 
ግድን እዩ። ታሪኽ ዘየቋርጽ መስርሕ 
ከም  ምዃኑ  መጠን፡  ሓድሽ  ታሪኽ 
ብምስራሕ  እዩ  ቀጻልነቱ  ዝረጋገጽ። 

በዚ ድማ፡ ነቲ ወለዶታት ዝተጋደልሉን 
ዝተሰውኡሉን  ብሉጽ  ባህግታት 
ከተርዊ፡ ከይሰልከየት እትቃለስ ፍትሒን 
ራህዋን  ዝሰፈና  ስልጥንቲ  ኤርትራ 
ንምውሓስ  ንሕሉፍ  ታሪኽና  ከም 
መሰረትን  መወከሲን  ወሲድና  ኣብ 
ነዊሕ መስርሕ ዝተዀስኰሰ ክብርታት፡ 
ዕላማታት፡ መትከላት፡ ዓቕምን ብቕዓትን 
ቀጻልነቱ  ንምርግጋጽ  መድሕን 
ዝኸውን  ብቑዕን  ማዕባልን  ሃገራዊ 
ትካላት ክንሃንጽ ኣለና። ህዝባዊ ግንባር፡ 
ማእከል ስሕበት ሃገራዊ ፖለቲካ ኮይኑ 
ምቕጻሉን ምድልዳሉን ከኣ፡ ንምህናጽ 
ኣብ ፍትሕን ማዕርነትን ደሞክራሲን 
ዝሰረተ  ድልዱል  ፖለቲካዊ  ስርዓት 
ወሳኒ እዩ።

ብልዑል  ተስፋ  ዝጀመረ  ጉዕዞ 
ናጻ  ኤርትራ  ብግዳማዊ  ወራርን 
ተጻብኦታትን  ብዙሕ  መሰናኽላት 
ክሰግር  ምግዳዱ፡  ዞባዊ  ሰላምን 
ምትሕግጋዝን ክሳብ ክንደይ ኣገዳሲ 
ኩነት ምዃኑ ዘመልክት እዩ። ኣብዚ 
ሕጂ እዋን፡ ምስቲ ኣብ ኢትዮጵያን 
ሱዳንን ዝመጸ ለውጢ ተኣሳሲሩ፡ ዞባና 
ናብ ሓድሽ ናይ ሰላምን ምትሕግጋዝን 
መድረኽ ይኣቱ ኣሎ። እቲ ኣብ መንጎ 
ኤርትራን ኢትዮጵያን ብሓምለ 2018 
ኣብ ኣስመራ ዝተኸተመ ናይ ሰላምን 
ምሕዝነትን ውዕል፡ ከምኡ’ውን ኣብ 
ሶማል ዝተኸተመ ናይ ምትሕግጋዝ 
ስምምዕ፡  ኤርትራ  ንዞባዊ  ሰላምን 
ምትሕብባርን 
ዘይቅየር 
መትከላዊ  መርገጺ  ዳግም  ዘመስከረ 
ኣገዳሲ  ታሪኻዊ  ስጉምቲ  እዩ።  እዚ 
ተበግሶታት’ዚ  ግን  ንባዕሉ  ዓቃል 
ቃልሲ ስለዝሓትት፡ ኣብ ዝሓለፈ ክልተ 
ዓመት ነዚ ሓድሽ ዞባዊ ኩነት ኣብ 

ዘለዋ 

ድልዱል ሰረት ንምህናጹ ዘይተቘጠበ 
ጻዕሪ ክካየድ ጸኒሑ ኣሎ። 

ኣብ  ድሮ  ኣልማዛዊ  እዮቤልዩ 
ኣብ ዝዝከር ዘሎ መበል 59 ዓመት 
ልደት  ሓርነታዊ  ብረታዊ  ቃልስና 
እምበኣር፡  ባሕቲ  መስከረም  ከም 
ኣውደ-ዓመት  መብጽዓ  መጠን፡  ነቲ 
መሰረታት ናጻ ሃገራዊ ምዕባለና ዝኾነ 
ምእንቲ  ህዝባዊ  ዕላማን  ፍትሒን 
ሰብኣዊ  ክብረትን  ዝተኻየደ  ጽኑዕ 
ቃልሲን ዝተኸፍለ ክቡር መስዋእቲን 
እናዘከርናን  እናጸንበልናን፡  ብምህናጽ 
ስልጥንቲ  ኤርትራ  ክንድብሶ  ሕድሪ 
ኣሎና። ክንዲ ዝኾነ፡ ኤርትራ ማዕረ’ቲ 
እተኸፍለላ ክቡር መስዋእቲ፡ ዜጋታታ 
ብኽብረትን  ፍትሒን  ዝነብሩላ  ዓዲ 
ራህዋን  ማዕርነትን  ክትከውን  ሕጂን 
ንመጻኢን  ኣብ  ርእስና  ተኣማሚንና 
ተመርኲስናን ከይሰልከና ክንጽዕር ኢና። 
ህ.ግ. ከም ቀደሙ ኣብ ተሳታፍነትን 
ርድየትን  ህዝቢ  ኤርትራ  ተመስሪቱ፡ 
ኣብዚ  ሓድሽ  መድረኽ’ዚ፡  ነቲ 
ብወራር ዝተዀልፈ ዕድላት ብዝኽሕስ 
ናህርን ኣድማዕነትን ብምሉእ ዓቕሙ 
ንምህናጽ ኤርትራ ብምስራሕ፡ ሕድሪ 
ዝቕበልን ታሪኽ ዝቕጽልን ዝሰርሕን 
ብቑዕ  ተካኢ  ወለዶ  ብምኹስኳስ፡ 
ታሪኻዊ ተልእኾኡ ክፍጽም እዩ።

ሕድሪ ባሕቲ መስከረም ብምህናጽ 
ስልጥንቲ ኤርትራ ክንፍጽሞ ኢና!
ሰማእታትና ብስራሕ ይደበሱ!

ዓወት ንሓፋሽ!

ህዝባዊ ግንባር ንደሞክራሲን 

ፍትሒን 

1 መስከረም 2020

ኣስመራ 

ሓበሬታ

ኣገልግሎታት ጨንፈር ማርኬቲን 

ኣብ ማእከል ከተማ፡ ጎድኒ ሃገራዊ ባንክ ኤርትራ፡ ፊት ፖስት ኦፊስ፡ ጥቓ ፋርማሲ 
ቁጽሪ 1 ዝርከብ ጨንፈር ማርኬቲን ሚኒስትሪ ዜና፡ ብማዕከናት ዜና (ጋዜጣ፡ ሬድዮን 
ቴለቪዥንን) ክቃላሕ ዝድለ፦

1) ሕጋዊ ምልክታታትን ሓበሬታን
2) መወዓውዒ ንግዳዊ ትካላት
3) መላላዪ ፍርያትን ኣገልግሎታትን
4) ሓበሬታ ስነጥበባዊ ፍርያትን ምርኢታትን 
5) ናይ ዮሃናን ምስጋናን መልእኽቲታት
እናተቐበለ ብርትዓዊ ዋጋ ብማዕከናት ዜና ዘቃልሕ ትካል እዩ። በዚ መሰረት፦  
-  ፍርያትኩምን  ኣገልግሎታትኩምን  ምስ  ህዝቢ  ከተላልዩ  እትደልዩ  ትካላት 
(ፋብሪካታት፡ መስንዓት፡ ሆቴላት፡ ኣብያተ መግቢን መስተን፡ መሸጣ ኣልባሳት፡ 
ኤለክትሮኒክስን ካልእ ፍርያትን ኣቑሑን)፣ 

- ንምርኢት ወይ መሸጣ ዝቐርብ ስነጥበባዊ ፍርያት ዘለኩም ደረስቲን ኣፍረይቲን 

ፊልምታት፡ ትያትራት መጻሕፍቲ፡ ድራማታት ወዘተ.

- ዝተፈላለየ ናይ ስልጠናን ትምህርቲን ኣገልግሎታት እትህቡ ትካላት
- ኣብ ዕለተ ልደት፡ ሕጸ፡ መርዓ፡ መመረቕታ፡ ዝኽሪታት እዮቤልዩን ካልእን 
ናይ ዮሃና መልእኽቲታት ከምኡ’ውን ኣብ ግዜ ሓዘን ናይ ምስጋና ጽንዓትን 
መልእኽቲታት ከተመሓላልፉ እትደልዩ፦

ብቁጽሪ ቴለፎን፦ 127494 / 125013 ደዊልኩም ክትወከሱ ትኽእሉ።
ጨንፈር ማርኬቲን ሚኒስትሪ ዜና ብተወሳኺ፡ ኣብ ማእከላይ ቤት ጽሕፈቱን 
ኣብዞም  ዝስዕቡ  ቦታታትን  ካብ  ወነንቲ  ቴለቪዥን  ናይ  ኣገልግሎት  ግብሪ 
ይቕበል፦

- ዞባ ማእከል  =   ኣብ 13 ምምሕዳር ንኡሳን ዞባታት ኣስመራ 
- ዞባ ደቡብ   =   ኣብ መንደፈራ፡ ደቀምሓረ፡ ድባርዋ፡ 
- ዞባ ዓንሰባ   =   ኣብ ከረን፡ ሓጋዝ፡ ዓዲተከለዛን፡ 
- ዞባ ጋሽ ባርካ =  ኣብ ባረንቱ ተሰነይ ኣቑርደት፡ 
- ዞባ ሰሜናዊ ቀይሕ ባሕሪ =  ኣብ ባጽዕ 

ጨንፈር ማርኬቲን ሚኒስትሪ ዜና

ሓዳስ   ኤርትራ

 መበል 30 ዓመት  ቁ.1

1 መስከረም 2020 - ገጽ 3

መርሃዊ ገብረሚካኤል

መራኸቢ ብዙሓን - ኣብ ኲናት 
ማዕረ  ጠበንጃ፡  ኣብ  ግዜ  ልምዓት 
ድማ  ማዕረ  ናውቲ  ማእቶት  እየን 
ዝነጥፋ።  ብልሳነን  ዝበራበር  ወኒ፡ 
ዝልዕል  ሞራል፡    ዝስነቕ  ተስፋ፡ 
ዝበልሕ ኣእምሮን ዝምእዘን ህዝብን 
ከኣ ልዑል እዩ። ኣብ ዝኾነ ወፍሪ 
ድማ ከም ኣንቀሳቓሲ ሞተር ይዋሳኣ። 
ነዚ ተራ’ዚ ኣብ ግምት ብምእታው’ዩ 
እምበኣር መንግስቲ ኤርትራ ድሕሪ 
ናጽነት ኣብ ውሽጢ ኣርባዕተ ኣዋርሕ 
- ሕትመት ጋዜጣ ኣሃዱ ኢሉ ብ1 
መስከረም 1991 ዝጀመረ። 

ወርሒ  መስከረም  ኣብ  ታሪኽ 
ብረታዊ ቃልሲ ህዝቢ ኤርትራ ዝለዓለ 
እጃም  ካብ  ዘለወን  ኣዋርሕ  ኮይና፡ 
ዓመት ዓመት ብድምቀት እትዝከር 
ፍልይቲ  ዕለት  እያ።  ብዘይካ’ዚ 
ተወሰኽቲ  ብዙሓት  ዝተፈላለዩ  
ታሪኻውያን  ኣጋጣሚታት  እውን 
ኣብ ሕቚፋ ሰኒዳ ትርከብ። 

ናይ ሎም-ዘመን 1 መስከረም 2020፡ 
ምስ ሰናይ ጠሊ ክራማቱ - ዝኽሪ 
ምጅማር ብረታዊ ቃልሲ ንሓርነትን 
መሰልን ህዝቢ ኤርትራ ብኣውራኡ፣ 
ጋዜጣ ‘ሓዳስ ኤርትራ’ - ብሰንኪ’ቲ 
ንዓለምና  ኣብ  ከቢድ  ቁጠባውን 
ማሕበራውን ክሳራታት ብምሽማም፡ 
ሰፍ  ዘይብል  ሰብኣውን  ቊጠባውን 
ህልቂት ዘስዕብ ዘሎ ተላባዒ ሕማም 
ኮሮና ቫይረስ - ንሓሙሽተ ኣዋርሕ 
ካብ ሕትመት በዂራ ድሕሪ ምጽናሕ 
- ተልእኾኣ ንምቕጻል ዳግም ኣብ 
እትፍልመሉ ዘላ ኣጋጣሚ ድማ በቲ 

‘ሓዳስ ኤርትራ’ ኣብ 29 ዓመታ

ካልእ፡ ድርብርብ ዝኽርታት ክፍጠር 
ግድነት እዩ። 

መበል 59 ዓመት ዝኽሪ ምጅማር 
ብረታዊ ቃልሲ፣ መበል 29 ዓመተ-
ልደት ጋዜጣ ሓዳስ ኤርትራ - ምስ 
ዓለማዊ ስግኣት ኮቪድ-19። 

እዛ ሎሚ ዳርጋ ናብ ኩሉ ኲርነዓት 
ሃገርና ትበጽሕ ዘላ ጋዜጣ፡ ኣብ ባሕቲ 
መስከረም 1991 ስራሕ ክትጅምር 
እንከላ፡  ብውሱን  ዓቕሚ  ሰብ  - 
“ሕልሚ  ፍርቂ  ዘመን  እንክግሃድ፡
” “ታሪኽ ኤርትራ. . .”ን ካልእን 
ብዝብሉ  ውሱናት  ዓንቀጻት  ምስ 
እዋናዊ ዜናታት እያ ብሽዱሽተ ገጻት 
ንቦኽሪ ሕትመት በቒዓ። ናጻ ማዕከን 
ዜና፡ ሓደ ኣገዳሲ መርኣያን መለክዒን 
ፖለቲካዊ ሓርነት ብምዃኑ፡ ምብጋስ 
ጋዜጣ  ሓዳስ  ኤርትራ  -  ኣብዚ 
ጻዕሪ’ዚ ሓደ ስጉምቲ ንቕድሚት እዩ 
ዝነበረ። 

ህዝቢ  ኤርትራ  ካብ  ባዕዳዊ 
መግዛእቲ  ናጻን  ሓራን  ምስ  ወጸ፡ 
ካብ’ቲ  ብባዕዲ  ተዓብሊሉ  ዝነበረን 
ንመንነትን  ባህልን  ህዝቢ  ኤርትራ 
ንምብራዝን ንምህሳስን ከምኡ እውን 
መንእሰያት  ንምድኻም  ዝዕላማኡ 
መግዛእታዊ ጽሑፋት ተገላጊሉ እዩ። 
ናተይ ዝብሎ ብዛዕባኡን ብቛንቋኡን 
ዝዛረብን ዝዝትን ጋዜጣ ምርካቡ ዓቢ 
ባህታ እዩ ፈጢሩሉ። 

ህዝቢ፡ ጋዜጣ ሓዳስ ኤርትራ ምስ 
ወጸት  እዋናዊ  ሓበሬታ  ንምርካብ 
ብሃንቀውታን ሃረርታን እዩ ተሃንጥዩ 
ክጽበያ  ጀሚሩ።  ከም  መርኣያኡ፡ 

ትሕዝቶታታን ዓቕሚ ሰባን ካብ ግዜ 
ናብ ግዜ እናኣደልደለት ናብዚ ሎሚ 
በጺሓቶ ዘላ ደረጃ ክትሓኩር በቒዓ።
  ጋዜጣ  ሓዳስ  ኤርትራ፡  ኣብዚ 
ዝሓለፈ ናይ ኣስታት 29 ዓመታት፡ 
እቲ ንነዊሕ እዋን ርእይቶኡ ተዓፊኑ 
ዝነበረ  ህዝቢ፡  ልሳኑ  ዝኸፍተላ 
መድረኽ  ብምዃን፡ 
ንህዝብን 
መንግስትን እተራኽብ ድንድል ኮይና 

ሰሪሓ። ንሓፋሽ ዝጠቅም ትምህርቲ 
ሂባን፡ ጐስጒሳን ኣዘናጊዓን። ነቲ ኣብ 
ወጻኢ ዝርከብ ህዝቢ ድማ ምስ ሃገሩ 
ኣራኺባ።

 ሓዳስ ኤርትራ ነዚ ኹሉ ዕማማት 
ኣብ ምፍጻም፡ ተሳትፎ ህዝቢ እውን 
ነይሩዋ  እዩ።  ህዝቢ  ኣብ  ምስሳን 
መደባት  ዘይነዓቕ  ኣበርክቶ  ገይሩ 
ኢዩ። ገለ ካብኡ ጽሑፋት ምብርካት፡ 
ርእይቶታት፡  ካርቱናት፡  ደብዳበታት፡ 

ወዘተ  ብምስዳድን  ሓደ  ሓደ 
ጌጋታት  ብምንቃፍን  ዓቢ  ሓገዝ 
ገይሩላ እዩ። ሕጂ እውን እንተኾነ፡ 
እዚ  ተሳታፍነት’ዚ  ብዝተዓጻጸፈ 
መልክዕ  ክዓቢ  ይግባእ።  ሓዳስ 
ኤርትራ ብወገና፡ ዝነበራ ብልጫታት 
ዓቂባን ዝጸንሓ ድኽመታት ኣሪማን፡ 
ኣብ መንጎ ህዝብን መንግስትን ከም 
ድንድል ኮይና፡ ንኣንበብታ ከተሐጕስ 
ከም ቀደማ ቃል ትኣቱ።              

ሓምድ እድሪስ ዓዋተ

ሓምድ እድሪስ ዓዋተ፡ ኣብ 1915 
ኣብ  ከባቢ  ሃባራዳ  -  ሞጎራይብ 
ተወሊዱ። ኣብ 1962 ከኣ ብሕማም 
ተሰዊኡ። ኣብ ሕርሻን መጓሰን ዝዓበየ 
ሓምድ፡ ብ1935 ኣብ ዕስክርና ጣልያን 
ተኸቲቡ።  ኣብቲ  ፋሺሽት  ጣልያን 
ኣብ ልዕሊ ኢትዮጵያ ዝፈለሞ ወራር 
ተሳቲፉ። ሓምድ ካብ 1940 ክሳብ 
1941 ኣብ ከሰላ-ሱዳን፡ ከም ኣኽባሪ 

ጸጥታ ተመዲቡ ሰሪሑ። ምስ ምብቃዕ 
ካልኣይ ኲናት ዓለም፡ ጣልያን ተሳዒሩ 
እንግሊዝ  ንኤርትራ  ምስ  ተቘጻጸራ 
ከኣ ናብ ዓዱ ኣተወ።

ኣብ  ግዜ  መግዛእቲ  እንግሊዝ፡  
ህዝቢ  ኤርትራ  ዘይተጸበዮ  ሽፍትነት 
ስለ ዝተጐሃሃረ፡ ንባዕሉ ሸፊቱ ኣንጻር 
ናይ  ውሽጢ  ይኹኑ  ዶብ  ሰጊሮም  
ጥሪት ዝዘምቱ  ዝነበሩ ሸፋቱ ተላዒሉ 

ንህዝቡ  ተኸላኺሉ  እዩ።  ሓምድ 
ብ1951 ብኣዋጅ ምሕረት እንግሊዝ 
ኢዱ ንመንግስቲ ድሕሪ ምሃቡ፡ ኣብ 
እዋን ፈደረሽን ኣንጻር’ቶም ሕብረት 
ምስ  ኢትዮጵያ  ዝብሉ  ዝነበሩ  ሰበ-
ስልጣን መርገጺ ስለዝነበሮ፡ መቐጸልታ 
ናይ’ቲ  ዝነበረ  ቃልሲ፡  ኣብ  1961 
ምጅማር  ብረታዊ  ቃልሲ  ዝኣወጀ 
ሓርበኛ እዩ።       

ሓበሬታ

ኣገልግሎታት ጨንፈር ማርኬቲን 

ኣብ ማእከል ከተማ፡ ጎድኒ ሃገራዊ ባንክ ኤርትራ፡ ፊት ፖስት ኦፊስ፡ ጥቓ ፋርማሲ 
ቁጽሪ 1 ዝርከብ ጨንፈር ማርኬቲን ሚኒስትሪ ዜና፡ ብማዕከናት ዜና (ጋዜጣ፡ ሬድዮን 
ቴለቪዥንን) ክቃላሕ ዝድለ፦

1) ሕጋዊ ምልክታታትን ሓበሬታን
2) መወዓውዒ ንግዳዊ ትካላት
3) መላለዪ ፍርያትን ኣገልግሎታትን
4) ሓበሬታ ስነጥበባዊ ፍርያትን ምርኢታትን 
5) ናይ ዮሃናን ምስጋናን መልእኽቲታት
እናተቐበለ ብርትዓዊ ዋጋ ብማዕከናት ዜና ዘቃልሕ ትካል እዩ። በዚ መሰረት፦  
-  ፍርያትኩምን  ኣገልግሎታትኩምን  ምስ  ህዝቢ  ከተላልዩ  እትደልዩ  ትካላት 
(ፋብሪካታት፡ መስንዓት፡ ሆቴላት፡ ኣብያተ መግቢን መስተን፡ መሸጣ ኣልባሳት፡ 
ኤለክትሮኒክስን ካልእ ፍርያትን ኣቑሑን)፣ 

- ንምርኢት ወይ መሸጣ ዝቐርብ ስነጥበባዊ ፍርያት ዘለኩም ደረስቲን ኣፍረይቲን 

ፊልምታት፡ ትያትራት መጻሕፍቲ፡ ድራማታት ወዘተ.

- ዝተፈላለየ ናይ ስልጠናን ትምህርቲን ኣገልግሎታት እትህቡ ትካላት
- ኣብ ዕለተ ልደት፡ ሕጸ፡ መርዓ፡ መመረቕታ፡ ዝኽሪታት እዮቤልዩን ካልእን 
ናይ ዮሃና መልእኽቲታት ከምኡ’ውን ኣብ ግዜ ሓዘን ናይ ምስጋና ጽንዓትን 
መልእኽቲታት ከተመሓላልፉ እትደልዩ፦

ብቁጽሪ ቴለፎን፦ 127494 / 125013 ደዊልኩም ክትወከሱ ትኽእሉ።
ጨንፈር ማርኬቲን ሚኒስትሪ ዜና ብተወሳኺ፡ ኣብ ማእከላይ ቤት ጽሕፈቱን 
ኣብዞም  ዝስዕቡ  ቦታታትን  ካብ  ወነንቲ  ቴለቪዥን  ናይ  ኣገልግሎት  ግብሪ 
ይቕበል፦

- ዞባ ማእከል  =   ኣብ 13 ምምሕዳር ንኡሳን ዞባታት ኣስመራ 
- ዞባ ደቡብ   =   ኣብ መንደፈራ፡ ደቀምሓረ፡ ድባርዋ፡ 
- ዞባ ዓንሰባ   =   ኣብ ከረን፡ ሓጋዝ፡ ዓዲተከለዛን፡ 
- ዞባ ጋሽ ባርካ =  ኣብ ባረንቱ ተሰነይ ኣቑርደት፡ 
- ዞባ ሰሜናዊ ቀይሕ ባሕሪ =  ኣብ ባጽዕ 

ጨንፈር ማርኬቲን ሚኒስትሪ ዜና

ሓዳስ   ኤርትራ

 መበል 30 ዓመት  ቁ.1

1 መስከረም 2020 - ገጽ 4

