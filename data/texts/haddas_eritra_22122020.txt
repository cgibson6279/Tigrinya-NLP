   መበል 30 ዓመት  ቁ.75 

 

              ሰሉስ 22 ታሕሳስ 2020   

       

      ገጻት 4 ዋጋ 2.00 ናቕፋ

ገጽ  2

ዘይተሳሕበት ቃታ

መምርሒ ላዕለዋይ ሓይሊ ዕማም ምክልኻል ለበዳ ኮሮና ቫይረስ

መንግስቲ  ኤርትራ፡  ንሓደገኛነት 
ለበዳ  ኮሮና  ቫይረስን  ከቢድ  ሳዕቤናቱን 
ብምግንዛብ፡ እዋናውያን መምርሒታትን 
ቅጥዕታትን  ብብእዋኑ 
ከውጽእን፡ 
ከተግብርን ጸኒሑ ኣሎ። እንተዀነ ኣብ 
ዝሓለፈ ግዜ፡ ለበዳ ኮሮና ቫይራስ ብሰላሕታ 
ናብ ኩለን ዞባታት ሃገርና - እንተላይ ገለ 
ገጠራት - ክልሕምን፡ ዝዀነ ናይ ጒዕዞ 
ታሪኽ  ንዘይብሎም  ዜጋታት  ክለክፍን 
ጀሚሩ ኣሎ። 

እዚ  ተርእዮ’ዚ  ኣዝዩ  ኣሻቓልን 
ሓደገኛን እዩ። ብውሑድ ቊጽሪ ጀሚሩ 
ዘሎ ሓድሽ ለበዳ ኮሮና ቫይራስ፡ ንናይ 
ምስፍሕፋሕ ባህሪኡ ዝቖጺ፡ ቅጽበታውን 
ኣድማዕን  ናይ  ምቊጽጻር  ስጒምቲ 
እንተዘይተወሲዱሉ፡ ኣብ ሓጺር ግዜ፡ ናብ 
መልከፍቲ  ኣሽሓት  ሰባት  ስለዝዓርግ። 
ከም’ዚ  ስለዝዀነ፡  ምስፍሕፋሕ  ቀለቤት 

ናይ’ቲ  ለበዳ  ብቕጽበት  ንምብታኽን፡ 
ድሕነት  ዜጋታትን  ሃገርን  ንምውሓስን፡ 
ዕቱብን  ተሪርን  ስጒምቲ  ምውሳድ፡ 
ኣማራጺ የብሉን። 

በዚ መሰረት፡ ላዕለዋይ ሓይሊ ዕማም 
ምክልኻል ለበዳ ኮሮና ቫይራስ፡ እዚ ዝስዕብ 
ሓድሽ መምርሒ የውጽእ ኣሎ፦

1.  ምንቅስቓስ  ዜጋታት፡  ብዘይካ’ቶም 
ክውንዘፉ ዘይክእሉን ብዝምልከቶ ኣካል 
ዝተፈቕዱን ልምዓታዊ፡ ኣገልግሎታውን፡ 
ድሕነታውን ንጥፈታት፡ ኣብ መላእ ሃገር 
ድሩት ይኸውን።

2.  ኣብ መላእ ሃገር - ካብ ሓደ ዓዲ/
ከተማ ናብ ካልእ ዓዲ/ከተማ - ምንቅስቓስ 
ሰባት ክልኩል’ዩ።

3. ምንቅስቓስ ናይ ውልቂ (ናእሽቱ) 
መካይንን  ካልኦት  ናይ  ሰብ  መጎዓዓዚ 
ተሽከርከርትን፡  ብዘይካ  ብፍሉይ  ፍቓድ፡ 

ደው ይብል። ናይ ጽዕነት መካይን ግን፡ 
ንጽዕነት ጥራይ፡ ስርሐን ክቕጽላ እየን።

4.  ብዘይካ  ምስ  መዓልታዊ  መነባባሮ 
ህዝቢ  እተኣሳሰረ፡  ኩሉ  ንግዳዊ  ትካላት 
ተዓጽዩ  ክጸንሕ’ዩ።  እዞም  ትካላት 
እዚኣቶም’ውን፡ ክሳብ ሰዓት 8፡00 ምሸት 
ጥራይ ኣገልግሎት ይህቡ።

5.  ቀንዲ  ኣፍረይትን  ወሃብቲ 
ኣገልግሎትን ትካላት (ከም ትካላት ምስናዕ፡ 
ሕርሻ፡ ሕርሻዊ ምምስራሕ፡ ህንጻ፡ . . . 
ወዘተ) ስርሖም ክቕጽሉ’ዮም።

6. ኣብ ገጠር ኣብ ማሕረስን ምርባሕ 
ጥሪትን  ካልእ  ኣገዳሲ  ልምዓታዊ 
ስራሕን  ዝተዋፈሩ  ዜጋታት፡  ስርሖም 
ክቕጽሉ’ዮም።

7.  ኩሉ  ትካላት  መንግስቲ፡  ካብ 
ኣገዳሲን ክውንዘፍ ዘይክእልን ልምዓታዊ፡ 
ኣገልግሎታውን  ድሕነታውን  መደባት 

ወጻኢ፡  ዝውቱር  ስርሑን  ዝህቦ  ካልእ 
ኣገልግሎታትን ደው ከብል’ዩ። 

8. ግድነታዊ ማሕበራዊ ኣጋጣሚታት 
(ከም ቀብሪ፡ ሓዘን. . .) ብኣዝዩ ውሑድ 
ቊጽሪ - ካብ 10 ብዘይበዝሑ ሰባት - 
ጥራይ  ይፍጸም።  ክውንዘፉ  ዝኽእሉ 
ካልኦት ኩሎም ማሕበራዊ ኣጋጣሚታት 
ንኻልእ እዋን ክመሓላለፉ የድሊ።

9.  ኣብ  ኩሉ  ዝፍቀድ  ስራሕን 
ምንቅስቓስን፡  እቲ  ዝግባእ  ምፍንታት፡ 
ጽሬት፡  ምምካን  መሳሪሒታት፡  መሸፈኒ 
ኣፍን  ኣፍንጫን፡  ካልእ  ብሚኒስትሪ 
ጥዕና  ዝሕበሩ  ቅጥዕታትን  ምትግባር 
ግዴታ  ስለዝዀነ፡  ዝምልከቶም  ትካላት፡ 
ሰራሕተኛታትን  ተገልገልትን  ብጥብቂ 
ክኽተልዎ ይግባእ።

10.  ምሉእነት  ትግባረ  ናይ’ዚ 
መምርሒ’ዚ  ንምርግጋጽ፡  ኣብ  ርእሲ’ቲ 

ነፍሲ-ወከፍ ዜጋን ስድራ-ቤትን ዝገብርዎ 
ነብሰ-ግትኣት፡ 
ዞባዊ  ምምሕዳራት፡ 
ሓይልታት ፖሊስን ጸጥታን፡ ከምኡ’ውን 
በብከባቢኡ ዝቘማ ናይ ነበርቲ ኮሚተታት 
ጥቡቕ  ምክትታል  ክገብሩ’ዮም።  ነዚ 
መምርሒ’ዚ  ዝጥሕሱ  ዜጋታት  ድማ 
ሕጋዊ ስጉምቲ ክውሰደሎም እዩ።  

11. እዚ መመርሒ’ዚ ካብ ሰሉስ፡ ዕለት 
22 ታሕሳስ ሰዓት 6፡00 ናይ ንግሆ ጀሚሩ 
ይትግበር። ብመንጽር ኩነታትን ስግኣትን 
ለብዳ ኮሮና ቫይራስ በብእዋኑ ብደቂቕ 
እናተገምገመ ድማ፡ ዘድሊ ምምሕያሻት 
ክግበረሉ እዩ። 

ዓወትንሓፋሽ!

ላዕለዋይ ሓይሊ ዕማም

ምክልኻል ሕማም ኮሮና ቫይረስ

20 ታሕሳስ 2020

ኣብ ሃገራት ስካንዲናቭያ ዝነብሩ 

ኤርትራውያን፡ ንመኸተ ‘ኮሮና ቫይረስ’ን 

ወራር ኣንበጣን ወፈያታት ይገብሩ

ኣብ  ሃገራት  ስካንዲናቭያ  ዝነብሩ 
ኤርትራውያን፡  ንመኸተ  ‘ኮሮና  ቫይረስ’ን 
ወራር  ኣንበጣን  ዝጀመርዎ  ወፈያታት 
ይቕጽል ከምዘሎ፡ ካብ ህዝባውን ኮማውን 
ጉዳያት  ኤምባሲ  ኤርትራ  ዝበጽሓና 
ሓበሬታ ኣፍሊጡ።

ብመሰረት’ቲ  ሓበሬታ፡  እቶም  ኣብ 
ሽወደን፡  ኖርወይ፡  ዴንማርክን  ፊንላንድን 
ዝቕመጡ ዜጋታት፡ ኣብ ዝሓለፈ ኣዋርሕ 
ንመኸተ ለበዳ ኮሮና ቫይረስ 8 ሚልዮንን 
600 ሽሕን ክሮነር ወፍዮም።

ብዘይካ’ዚ፡  ንመኸተ  ወራር  ኣንበጣ 

ብዝተጀመረ  ወፈያታት፡  ኤርትራውያን 
ነበርቲ ሽወደን 283 ሽሕ ክሮነር ገንዘባዊ 
ኣበርክቶ ክገብሩ ከለዉ፡ ነበርቲ ኖርወይ’ውን 
ኣብ  ዝቕጽል  ሰሙን  ተመሳሳሊ  ተበግሶ 
ክወስዱ  መደብ  ሒዞም  ከምዘለዉ፡  እቲ 
ዝተረኽበ ሓበሬታ የነጽር።

ኤርትራውያን ነበርቲ ሃገራት ስካንዲናቭያ፡ 
ንምንባይ ስድራ ስዉኣት፡ ምስሳን ማዕከን 
ሕድሪ  ሰማእታትን  ምሕጋዝ  ሓርበኛታት 
ስንኩላን  ኲናትን  ወፈያታት  ክገብሩ 
ምጽንሖም ይፍለጥ።

ኤርትራውያን ተቐማጦ ካናዳ፡ ንመኸተ ኮቪድ-

19 ልዕሊ ሓደ ሚልዮን ዶላር ወፍዮም

ኣብ  ካናዳ  ዝነብሩ  ኤርትራውያን፡ 
ማዕከን መኸተ ኮቪድ-19 ንምስሳን ልዕሊ 
ሓደ  ሚልዮን  ዶላር  ካናዳ  ከምዘወፈዩ፡ 
ቤት-ጽሕፈት ህዝባውን ኮማውን ጉዳያት 
ኣፍሊጡ። እቲ ኣብ ወርሒ ሚያዝያ 2020 

ዝተጀመረ ወፈያታት፡ ፍርቂ ሚልዮን ዶላር 
ንምብጻሕ  ዝዓለመ’ኳ  እንተነበረ፡  ዜጋታት 
ብዘርኣይዎ  ንጡፍ  ተሳትፎ፡  ክሳብ  ዕለት 
20 ታሕሳስ ብጠቕላላ ሓደ ሚልዮንን 43 
ሽሕን 110 ዶላር ካናዳ ከምእተዋጽአ፡ እቲ 

ሓበሬታ ብተወሳኺ ኣፍሊጡ።

ብዘይካ’ዚ፡  ኣብ  ውሽጢ  ሃገር  ኣባይቲ 
ዝውንኑ ነበርቲ ካናዳ፡ ን54 ስድራ-ቤታት 
ካብ 2 ወርሒ ክሳብ ሓደ ዓመት ሕድገት 
ክራይ ገይሮም።

ኣብ ቡያ፡ ዝተማልአ ኣገልግሎት ጥዕና ንምርግጋጽ ይስራሕ 

ኣብ ምምሕዳር ከባቢ ቡያ - ንኡስ ዞባ 
ገልዓሎ፡ ዜጋታት ውሑስ፡ ስሉጥን ዝተማልአን 
ኣገልግሎት ጥዕና ንክረኽቡ ጻዕሪታት ይካየድ 
ኣሎ።

ሓላፊ መደበር ጥዕና ቡያ ነርስ መሓመድ-
ስዒድ ነጋሽ ንኤሪና ኣብ ዝሃቦ ሓበሬታ፡ ሳላ’ቲ 

ዝወሃብ ዘሎ ኣገልግሎታትን ናይ ምብራኽ 
ንቕሓት ንጥፈታትን፡ ኣብ’ቲ ከባቢ ዝኽሰት 
ዝነበረ ሕማማት ከምእተወገደ፣ ብፍላይ ድማ 
ኣደታት ኣብ እዋን ጥንስን ሕርስን ብደገፍ 
በዓል-ሞያ ይገላገላ ስለዘለዋ ጥዕናአንን ጥዕና 
ዕሸላተንን ውሑስ ምዃኑ ብምሕባር፡ ነበርቲ 

ዞባ ጋሽ-ባርካ፡ ገምጋም ምህርቲ ክራማት 2020 ተኻዪዱ

ኣብ ዞባ ጋሽ-ባርካ፡ ኣብ’ዚ ዓመት’ዚ 
ብመልክዕ  ክረምታዊ  ሕርሻ  ካብ 
ዝተዘርአ፡ ኣብ ኣስታት 200 ሽሕ ሄክታር 
ብዝተኻየደ  ቅምሶኣዊ  ገምጋም፡  ልዕሊ 
1.2 ሚልዮን ኲንታል ከምእተሓፍሰ፡ ዋና 
ዳይረክተር ክፍሊ ሕርሻን መሬትን ኣቶ 
ኣቡበከር ዑስማን ሓቢሩ።

ንኤሪና  ኣብ  ዝሃቦ  ሓበሬታ፡  ኣቶ 
ኣቡበከር፡ ኣብ ናይ ሎም-ዘበን ክራማት፡ 
ዝሓሸ  ዓቐንን  ዝርግሐን  ዝናብ  ኣብ 
ወርሒ ነሓሰ ጥራሕ ዝተደረተ ምንባሩ፣ 
ደንጉዩ  ጀሚሩ  ቀልጢፉ  ብምቁራጹ 

ድማ  ንምህርቲ  ብኣሉታ  ከምዝጸለዎ 
ብምጥቃስ፡ ኣብተን ዝሰፍሐ ክረምታዊ 
ሕርሻ ዝካየደለን ንኡስ ዞባታት ጎልጅ፡ 
ላዕላይ-ጋሽን ክፋል ንኡስ ዞባ ሻምብቆን 
ግና  ጽቡቕ  ምህርቲ  ከምእተረኽበ 
ኣብሪሁ።

ንኩነታት  ማሕረስ  ብዝምልከት  ኣብ 
ዝሃቦ ሓበሬታ፡ ኣቶ ኣቡበከር፡ ሓረስቶት 
ብናይ መንግስትን ግልን ትራክተራትን 
ያታዊ  ኣገባብ  ማሕረስን  ተደጊፎም 
ዝናብ ክወቅዕ ምስ ጀመረ ብኣድማዕነት 
ስለዝሓረሱ ልዕሊ 90 ሚእታዊት ካብ’ቲ 

ክሕረስ ዝተወጠነ መሬት ከምእተሓርሰ፣ 
97 ሚእታዊት ኣእካል ዝተረፈ ስምስም 
ከምእተዘርአ ድማ ኣነጺሩ።

ሳዕርን  መግሃጫታትን  ጽቡቕ 
ከምዝሰሰነ፣ ሓረስቶት’ውን ጽቡቕ ባህሊ 
ምጥርናፍ  ተረፍ  ምህርቲ  ስለዘማዕበሉ 
ንቐለብ  እንስሳ  ብዝምልከት  ዘሰክፍ 
ኩነታት ከምዘየለ ዝጠቐሰ ኣቶ ኣቡበከር፡ 
ኩለን ራህያታትን ዲጋታትን’ውን ዝኣክል 
ማይ ከዚነን ከም ዘለዋ ኣነጺሩ።

ዋና ዳይረክተር ክፍሊ ሕርሻን መሬትን 
ዞባ  ጋሽ-ባርካ  ኣቶ  ኣቡበከር  ዑስማን 

ኣብ  መወዳእታ፡  ሓረስቶት  ኣቐዲሞም 
ከካይድዎ ዝግብኦም ንጥፈታት ምዕቃብ 
ማይን ሓመድን ብግቡእ ስለዘየካይድዎ፡ 
እቲ  ዝርካቡ  ዝናብ  ኣብ  ሕርሻታት 
ተሰትዩ ክንዲ ዝተርፍ ፍርያም ሓመድ 
ተሰኪሙ  ናብ  ሩባታት  ይጽንበር 
ከምዘሎ፣ ከም ውጽኢቱ ድማ ትሕዝቶ 
ሓመድ ይደኪ እቶት’ውን የንቈልቊል 
ብምህላዉ፡  ሓረስቶት  ከሎ  ገና  ኣብ 
ሕርሻታቶም  ዘድሊ  ቅድመ-ምድላዋት 
ክገብሩ ጸዊዑ።

ዝሰርሕዎ መጸበዪ ነፍሰ-ጾራት መርኣያ ናይቲ 
ሰሪጹ ዘሎ ንቕሓት ከምዝኾነ ኣብሪሁ።

ዝውቱር  ዝነበረ  ጎዳእቲ  ልምድታት 
እናተወገደ  ምምጽኡ፡  ካብ’ቲ  ዝተመዝገበ 
ዓበይቲ ዓወታት ምዃኑ ዝሓበረት ነርስ ዓሻ 
ማሕሙድ ብወገና፡ ቍጽሪ ናብ ትካላት ጥዕና 
ዝመጹ  ዜጋታት  ብሓፍሻ  ናይ  ነፍሰ-ጾራት 
ድማ  ብፍላይ  እናዓብየ  ይመጽእ  ከምዘሎ 
ሓቢራ።  

ተገልገልቲ  ብግደኦም፡  ኣብ’ዚ  እዋን’ዚ 
ሰኣን ቅልጡፍ ረድኤት ህይወታ እትስእና 
ነፍሰ-ጾር  ወይ  ሓራስ  ከምዘየላ  ብምጥቃስ፡ 
ናብ ነበርቲ ብሓፈሻ ኣዴታት ኸኣ ብቐንዱ 
ዝቐንዐ ኣስተምህሮታት ውጽኢታዊ ስለዝኾነ፡ 
ክቕጽል ተላብዮም።

መደበር  ጥዕና  ቡያ፡  ክንክን  ቅድምን 
ድሕርን  ሕርሲ፡  ክትትል  ዕብየት  ህጻናት፡ 
ክትትል  ትሕቲ  ሓሙሽተ  ዓመት  ህጻናት፡ 
ክታበት፡  ወለንታዊ  መርመራ  ኤች.ኣይ.ቪ፡ 
ምክልኻል ሕማም ዓሶን ካልኦት ተመሓላለፍቲ 
ሕማማትን፡ ከም ኡ’ውን ምክትታል ከባብያዊ 
ጽርየት  ዘጠቓልል  ጥዕናዊ  ኣገልግሎታት 
ትህብ።

ሓዳስ   ኤርትራ

 መበል 30 ዓመት  ቁ.75

22 ታሕሳስ 2020 - ገጽ 2

ዳዊት ዮሃንስ (ወዲ ጆን)

ካልኣይን ናይ መወዳእታን ክፋል

ግስጋሰ  ናይ’ቲ  ኲናት  ቀጸለ።  መሬት 
ስለዝመሰየ  ግን  ሕድሮ  ኰይኑ።  ኣብ’ታ 
ፋልመይቲ ለይቲ ካብ በረኽቲ እንባታት ናይ 
ፎኵስን ማእከላይን ብረታት ቶዅሲን ናይ 
ሓባሪ ጠያይት መስታን ይርአ፤ ጸጸኒሑ’ውን 
ካብ ርሑቕ፣ ድምጺ መዳፍዕ ይስማዕ ነበረ። 
ኣብ በዓል ግሎብ ከቢድ ውግእ’ዩ ተኻይዱ። 
ኣብ  ጎቦታት  ኣንደብ፣  ኣስሒትን  ዓላጋን 
ዝነበረ ረሻሻት ኣብ ምዕጋትን ምድንጓይን 
ሰራዊት ህዝባዊ ግንባር ተራ ነይሩዎ። ኣብ 
ብራኸ ነጥቢ 1220 ምሉእ ለይቲ ቶዅሲ 
ሓደረ። እቲ ኲናት ግን ብዓንተቦኡ እኹል 
መጽናዕቲን ጽፉፍ ምድላዋትን ዝተገብረሉ 
ስለዝነበረን፣  ምውህሃድን  ቅልጣፈን  ስለ 
ዝተወሰኾን  ግስጋሰኡ  ጽቡቕ  ነይሩ። 
ድሮ’ውን ሰራዊት ህዝባዊ ግንባር ላዕለዋይ 
ኢድ ጨቢጡ ነበረ። 

17 መጋቢት ብሸነኽ ጸጋምና ካብ ንግሆኡ 
ጽዕጹዕ ኲናት ወዓለ። ብሸነኽ ሮረትን ሩባ 
ጉድን ብምዕራባዊ ሸነኽ መሸታይን ዝመጹ 
ኣባላት  ክፍለሰራዊት  61፣  ቃምጨዋ  ካብ 
እትበሃል ዓዲ ንሸነኽ ሰሜናዊ ምዕራብ ኣብ 
ዘሎ ኩጀታትን ንሰሜኑ ኣብ ዝነበረ ጎላጕልን 
ኰይኖም ምስ’ቲ ‘ዘርኣይ ደረስ’ እናተባህለ 
ዝጽዋዕ  ዝነበረ  ሜካናይዝድ  ብርጌድ  29 
ምኩሕ  ሰራዊት  ጸላኢ  ክረጋረጉ  ወዓሉ። 
ሰዓት 4፣00 ድ.ቐ. ኣቢሉ ግን ገለ ኣሃዱታት 
ክፍለሰራዊት  85  ስለዝመጻ፣  ምስ  ኣባላት 
ክፍለሰራዊት  61  ተሓጋጊዞም  ን‘ዘርኣይ 
ደረስ’ ከትከቱዎ።

ኣሃዱ ሜካናይዝድ ብርጌድ 63 ህዝባዊ 
ግንባር ካብ ደብዓት ስለዝተበገሰ በቲ ተወርዋሪ 
ሓይሊ  ተሰንዩ  ሰዓት  4፣30  ድ.ቐ  ኣቢሉ 
ቃምጨዋ በጽሐ። እቲ ኲናት ላምባ ከም 
ዝተኻዕዎ ሓዊ መሊሱ ተባርዐ። ታንክታት 
ሜካናይዝድ  ብርጌድ  29  ኣብ  ጎዳጕዲ 

ኣድብየን  ነቲ  ኣጋር  ሰራዊት  ምንቅስቓስ 
ከሊአናኦ’ኳ እንተ ወዓላ ኣዛዚ ታንከኛ ቦጦሎኒ 
ወዲ  በላይ  ካብ  ብፊት  ንፊት፣  ብዅሊት 
ምእታው  ይሓይሽ  ዝብል  ውሳነ  ወሲዱ 
ታንክታቱ  ንድሕሪት  መሊሱ  ብዅሊት 
ክኣትዋ  ትእዛዝ  ኣመሓላለፈ።  ‘ዘርኣይ 
ደረስ’ ብዘይተጸበዮ ኣንፈት ታንክታት ስለ 
ዝመጻኦ ታንክታቱ ካብ ጎዳጕደን እናወጻ 
ኣብ’ቲ  ጎልጐል  ተፈርሽሓ።  እቲ  ኣጋር 
ሰራዊት ህዝባዊ ግንባር ከኣ ዘዘሊሉ ናብ’ቲ 
መዓስከር ሜካናይዝድ ብርጌድ ብምድቕዳቕ 
ነቲ ምኩሕ ኣሃዱ ‘ዘርኣይ ደረስ’ ዳግማይ 
ከም  ዘይውደብን  ፍጹም  ፋሕ-ብትን  ከም 
ዝኣትዎን ገበረ። ታንክታት ጸላኢ ጥርናፈአን 
ኣጥፊአን  ገለ  ንሞጓዕ  ገለ  ብመፍገር-ገሊል 
ኣቢለን ንማዕሚደ ሃደማ።

ኣብ  ካልኣይ  መዓልቲ፣  እተን  ብሩባ 
ሕዳይ ዝኣተዋ ናይ ብርጌድ 34 ታንክታት፣ 
ንዕርዲ ቱርኪ ፈንጢሰን ንኩብኩብ ሰጊረን 
ደድሕሪ’ተን  ዝሃድማ  ዝነበራ  ተሽከርከርቲ 
‘ዘርኣይ ደረስ’ ድሮ እግሪ ዓሽሩም በጺሐን 

ብዘይካ ሰኑይ መዓልታዊ እትሕተም ጋዜጣ

ዋና ኣሰናዳኢ

  

ኣስፍሃ ተኽለማርያም

ቍ.ስ 116266 / 201820(2220)

ቦርድ ምስንዳእ
ዮሴፍ ሃይለማርያም

  

ምሉእብርሃን ሃብተገብርኤል

ኤርምያስ ገብረልዑል

ሺሃብ ኣርኣያ
ተስፋኣለም የማነ

ቍ.ስ 201820 (2214) 

ፋክስ. 127749 - ቍ.ሳ.ጶ. 247

ለይ-ኣውት

ሳምራዊት መለስ
ትንሱእ ፍስሃየ
ሳምራዊት ሃብተ

ሰማያዊት ሓይለኣብ

ቤተልሄም ታደሰ
ፉርቱና ኤፍሬም

ምዝርጋሕ ጋዜጣ 

ቍ.ስ. 200454-07121322

ምልክታ 

ቍ.ስ. 125013 - ቍ.ሳ.ጶ. 1284

ሺሃብ ኣርኣያ

ዘይተሳሕበት ቃታ

ከባቢ  ዝነበርና  ተጋደልቲ  ድፋዕ  ሒዝና 
ተጸበና።  ድምጺ  ታንክ  እናቐረበ፣  ትኪን 
ዶሮናን ክንርኢ ስለ ዝጀመርና፣ “ትቐርበካ’ላ 
ኣጆኻ  ወዲ  ሙሴ…  ኣጆኻ!...  ኣጆኻ፣” 
እናበልና ቅያ ክንርኢ ተሃንጠና። እታ ታንክ 
ድሮ ቦኾኻ እናገደፈት ሻምብቆኣ ኣምሪሓ 
ተቐልቀለት። ኵልና ከኣ ርእስና ኣቕኒዕና፣ 
ኣዒንትና ኣግፊሕና ርኣናያ።

ወዲ ሙሴ ርሕቀታ መዝጊቡ፣ “ኣቃጻሊ 
ቦምባ  ምልኡለይ፣”  በለ’ሞ፣  እታ  ድምጻ 
ክስማዕ ዝጸንሐት ታንክ ብማዕዶ ክትጥወ 
ርኣያ። ስለ ዘይጥዓሞ ግን ክጽበያ ወሰነ። 
ኣብ መነጸሩ ተማዓራርያ ብምእታው ኣፍልባ 
ሃበቶ። መስመር ትርኢትን መስመር ቶዅስን 
ኣመዓራርዩ ብምንጽጻር ብየማናይ ኢዱ ቃታ 
ሃሰስ በለ፤ ታሪኽ ክሰርሕ እናተራኣዮ። ዝበርትዐ 
ኣቃጻሊ ቦምባ-ጆፍ እዩ መሪጹ፣ ኢማና መላእ 
ቦምባ ተጠዊቓ፤ ቃታ መድፍዓጂ ምጽቃጥ 
ጥራይ ተረፈ። ወዲ ሙሴ ቀስ ጌሩ ቃታ 
ምጽቃጥ ጀመረ — ንዒላማኡ ብኣንክሮ 
እናተኸታተለ።  ምሉእ  ብምሉእ  ጸቒጡ 
ከቃጽላ እናበለ ግን ሰባት ተራእዩዎ። ጀብጀብ 
ጸጕሪ፣ ፊል-ፊል ዝብል ነጸላ፣ ባሬላ፣ ብሬን... 
ኣብ  ልዕሊ  ታንክ  ነይሮም።  ተጠራጠረ፤ 
ታንክታት ይመጻ ስለዘለዋ ዕገቱወን ዝብል 
መልእኽቲ በቲ ሓደ፣ መውጋእቲ ወዲ ባርባ 
በቲ ካልእ እናተዘከሮ ኣብ ቃራና ተቐመጠ። 
ታንክ ቀሪባ — መን ቀደመ እዩ። ነታ ቃታ 
ኣፍኵስ ኣበላ። ኣብ’ታ ናይ ቋሕ-ሰም ግዜ 
ኣብ ዝባን ቱሮት ኣብ ሻምብቆ ኮፍ ዝበለ 
ጀብጀብ  ዝጸጕሩ  ሰብ  ጎሊሑ  ተራኣዮ፤ 
ኣለልዩዎ ንፍስሃየ (ጂጂ)። ንመድፍዕ ታንኩ 
ብቕጽበት ንላዕሊ ኣንቃዕረሮ፣ ልጓም ለጒሙ 
ሰጋጥ  ብምኽፋት  ዘሊሉ  ወረደ።  ተኲሱ 
እንተ ዝኸውን ክስዕብ ዝኽእል ዝነበረ ዕንወት 
እናተሳእሎ ተሸቝረረ። ተዓዚሙ ዝን በለ።

ተኽልዝጊ (ወዲ ሙሴ) እዛ ፍጻመ እዚኣ 
ንዝዀነ ሰብ ኣዕሊሉዋ ኣይፈልጥን። ነቶም 
ሽዑ ኣብ’ታ ታንክ ናይ ብርጌድ 63 ዝነበሩ፣ 
በዓል  ተኽለ  ብስራት  (ወዲ  በላይ)፣  ሃይለ 
(ጻዕዳ)፣ ጂጂ ይኹን ካልኦት ክረኽቦም እንከሎ፣ 
‘ቀቲለዮም እንተ ዝኸውን’ከ’ ዝብል ሓሳብ 
ወትሩ ምስ ኣሸቚረሮ እዩ። ክጸውየሉ ግን 
ኣይክኣለን። ቀሊል ስምዒት ኣይኰነን፤ ኣብ’ታ 
ታንክ ካብ ዓሰርተ ክሳብ ዓሰርተው ሓሙሽተ 
ዝዀኑ ተጋደልቲ እዮም ነይሮም።

ፍስሃየ ገብረእግዚኣብሄር (ጂጂ) ነዛ ኲናት 
ዝፈጠራ ፍልይቲ ኣጋጣሚ ኣይፈልጣን’ዩ። 
ረኺበ  ከዕልሎ  እናተሃወኽኩ  ናብ  ቤት 
ጽሕፈቱ  ኣምራሕኩ።  ነዊሕን  ድልዱልን 
ፍስሃየ በተን ደቀቕቲ ኣዒንቱ ምስ ርኣየኒ፣ 
ኣእዳዉ ንላዕሊ ሰፍ ኣቢሉ እናሰሓቐ ካብ 
መንበሩ  ሓፍ  ብምባል  እናተጫረቐ  ጎነጸኒ 
— ንድሕሪት ናብ ሓራስ-ሓርማዝን ናቕፋን 
ተመሊሰ። ጂጂ፣ ኣብ’ቲ ታሪኻዊ ኲናት — 
ኣብ ኩብኩብ — ሚላኖ (ካኪ) ካምቻ ወድዩ 
ጎታን ጸጕሩ ዶሮና መሊኡ፣ ኣብ ጸጋማይ 
ጐድኑ ሽጉጥ ዓጢቑ ኣብ ርእሲ ቱረት ታንክ 
ጸጋማይ ኢዱ ኣልዒሉ፣ “ዓሽ…ዓሽ!” ክብል 
እንከሎ ቅጅል በለኒ።

ነጊረዮ።
ጂጂ ብዛዕባ’ዛ ፍጻመ እዚኣ ክሳዕ ሕጂ 
ከይሰምዐ  ብምጽንሑ  ዝተገረመ  ኰይኑ 
ተሰሚዑኒ። ብዛዕባ ምስውኡን ዘይምስውኡን 
ግን ብፍሉይ ኣይተዛረበሉን፤ “ጸጽሕፍቶኻ 
ኢኻ ተልዕል፣” ጥራይ ኢሉኒ። ነቲ ዕላል 
ምድምሳስ እዚ ናደውን ምሕራር ኣፍዓበትን 
ኣይመነዎን — ነዊሕ ኣዕሊልና።

ነበራ። እቲ ሩባ ጸቢብ፣ ኣግራብ ዝበዝሖን 
ጥውይዋይን  ስለዝነበረ  ግን፣  እቲ  ዝሃድም 
ዝነበረ ቃፍላይ ብዝሑ ክሳብ ክንደይ ምዃኑን 
ኣበይ በጺሑ ምንባሩን ግምት ዝነበሮ ናይ 
ቀረባ ሓላፊ ኣይነበረን።

ሓንቲ  ታንክ  ናይ  ‘ዘርኣይ  ደረስ’  ካብ 
ቃምጨዋ  ንኩብኩብ  ከይኣተኻ  ብሞጓዕን 
መፍገር-ገሊልን  ማዕሚደን  ሓሊፋ  ናብ 
ኣፍዓበት  ብዝወስድ  ናይ  ቀደም  መገዲ 
ተመርቀፈት። ድሕረኣ ግን ኣሃዱታት ህዝባዊ 
ሰራዊት  ነቲ  መገዲ  ስለዝዓጸዋኦ፣  ቃፍላይ 
‘ዘርኣይ ደረስ’ ተጠውዩ ብኩብኩብ ኣቢሉ፣ 
ናብ ዓሽሩም ደዪቡ፣ ናብ ኣፍዓበት ክኣቱ ወሰነ።  
ኩብኩብ ካብ ኣፍዓበት ንናቕፋን ቃምጨዋን 
ኣብ ዝወስድ ቀራና መገዲ ትርከብ ዓዲ እያ። 
ብብዝሒ ብሳዕሪ ዝተሰርሐ ኣጓዱ ነይሩዋ። 
ኣብ ኩብኩብ ቦጣት ማይ ዝመልኣሉ ዓቢ 
ዒላ ነይሩ። ናይ እዚ ናደው ንኡስ መኽዘንን 
ናይ ዕጥቂን ስንቂን መዋፈሪትን ኰይና’ያ 
ጸኒሓትና።  ኣብ  ኩብኩብ፣  ወተሃደራት 
ብብዝሒ፣ እንተላይ ሰብ ሓዳር ወተሃደራት 
ምስ ኣንስቶም፣ ይነብሩ ምንባሮም ከኣ ምስ 
ኣተናያ  ክንግንዘብ  ክኢልና።    ኣብ  ከባቢ 
ኩብኩብ ክልተ መካይንን ክልተ ተንቀሳቐስቲ 
ጋራጅ ዝመስላ ‘ኮንተይነር’ ዝጸዓና ወተሃደራዊ 
መካይንን ሓንቲ ትቃጸል ታንክን ጸንሓና። 
እተን ኣርባዕተ ታንክታት ብርጌድ 34 ከኣ 
ደድሕሪ’ቲ ዝሃድም ዝነበረ ‘ዘርኣይ ደረስ’ 
ሜካናይዝድ ኣሃዱ ጸላኢ ስዒበን ንዓሽሩም 
ገጸን ተጸግዓ።

ታንክ ስምኦን ወዲ ባርባ ኣብ ቀዳማይ 
መዓልቲ  ኣብ  ዓንቀር  ቀልሃ  ቀርቂራ  ስለ 
ዝነበረት ካብ ስራሕ ወጻኢ’ያ ነይራ። ታንክ 
ተኽልዝጊ (ወዲ ሙሴ) ከኣ ኣቐዲማ ነታጒ 
ስለ ዝረገጸት ክትዕረ ደንጐየት፤ ክልተአን ኣብ 
ኩብኩብ ተፈናቲተን ደው ኢለን ነበራ። 

እተን  ታንክታት  ገና  ይሕንሕና  ስለ 
ዝነበራ፣ ኣብ ጥቓአን ዝነበረ ሰብ ሓድሕዱ 
ክሰማማዕ ይኽእል ኣይነበረን። ስምኦን (ወዲ 
ባርባ)ን ዮሴፍ ዘርእዝጊን (መድፍዓጂ) ኣብ 
ርእሲ ታንኮም ደው ኢሎም እናተዘራረቡ 
ብሸነኽ ቃምጨዋ ሓንቲ ቲ-54 ዝዓይነታ 
ታንክ መጺኣ ሞቶረ ከየጥፍአት ምሕድግ 
ኢላ  ደው  በለት።  ኮምብላስዮነ  ዝተኸድነ 
ወተሃደር ካብ እንዳ ኣውቲስታ ወሪዱ ናብ 
ታንክ ወዲ ባርባ ገጹ ክስጕም፣ ሓደ ካልእ 
ወተሃደር ከኣ ደድሕረኡ ክስዕቦ ኣማዕደና። 
ግዲ ኣይገበርናን፤ እታ ታንክ’ውን ሓደ’ኳ 
ካብ ኵልና ናይ ጸላኢ ክትከውን ትኽእል’ያ 
ዝብል ጥርጣረ ዝነበሮ ኣይነበረን። እቲ ናብ 

ታንክ ወዲ ባርባ ገጹ ዘምርሕ ዝነበረ ወተሃደር 
ከኣ ናብ ወዲ ባርባ ቀሪቡ ይዛረብ። እቶም 
ምሕድግ ኢሎም ዝነበሩ ጥራይ ዘይኰኑ፣ 
ንባዕሉ  ወዲ  ባርባ  እውን  እቲ  ወተሃደር 
እንታይ ከም ዝበሎ ዝሰምዖ ኣይመስለንን። 
ሽዑ ሃንበደት ብሸነኽ ታንክ ወዲ ባርባ ናይ 
ሽጉጥ ቶዅሲ’ኳ እንተ ተሰምዐ ምስ’ቲ ህር! 
ዝብል ዝነበረ ኲናት ብዘይካቶም ኣብ ቀረባ 
ዝነበርና ካልእ ብዙሕ ዘስተብሃለ ኣይነበረን። 
እቲ ወተሃደር ሽጉጡ መዚዙ ብትሕዞ ንወዲ 
ባርባ ሃሪሙዎ። ኵልና ብረታትና ኣቕኒዕና 
ናብ ታንክ ወዲ ባርባ ገጽና ጐየና። እቲ 
ካልኣይ ወተሃደር፤ “…የኛ ኣይደሉም እንዴ? 
…የኛ  ኣይደሉም…?”  (ናትና  ኣይኰኑን 
ድዮም?) እናበለ ክሃድም ምስ ርኣናዮ ከኣ 
ብጾትና ዘይምዃኖም ክንግንዘብ ስለዝኽኣልና 
ነቲ ሃዲሙ ናብ ታንኩ ክድይብ ዝጐዪ ዝነበረ 
ወተሃደር ካብ ሞንጎና መን ከም ዝተኰሳ 
ዘይተፈልጠት ጥይት ኣውደቐቶ። እቲ ንወዲ 
ባርባ ዝሃረመ ወተሃደር ከኣ ታንኩ ገዲፉ 
እናተኰሰ ሩባ-ሩባ ስለዝተዓዝረ ገለ ተጋደልቲ 
ስዒቦሞ። ሽዑ ኸኣ እታ ታንክ ናይ ጸላኢ 
ምዃናን ነተን ቀዲመን ዝሓለፋ ታንክታት 
ከተርክብ ምምጽኣን ፈለጥና። እቲ ወተሃደር 
ንወዲ ባርባ፣ “የኛ ሻምበል የት ኣለ?...” (ሓይልና 
ኣበይ ኣላ…) ኢሉ ምስ ሓተቶ’ሞ ወዲ ባርባ 
ተገሪሁ ብትግርኛ ስለዝመለሰሉ ኣብ ኢድ 
ተጋደልቲ ምውዳቑ ፈሊጡ ንወዲ ባርባ ከም 
ዝተኰሰሉ ተረጋጊጹ። ስምኦን (ወዲ ባርባ) 
ሽዑ ተወጊኡ’ዩ ነይሩ። ብሰበብ እታ ሕማቕ 
ህራሙ ግን ድሒሩ ከም ዝተሰውአ ኣፍዓበት 
ምስ ተታሕዘት ፈሊጥና።

ከይጸንሐ፣  ኣሰፋው  (ታንክ)  ነታ  ታንክ 
ጸላኢ ካብ’ቲ ከባቢ ክኣልያ ብኣዛዚ ሓይልና 
ተሓበረ።  ኣሰፋው  እናተሃወኸ፣  “ሓዳስ 
ታንክ…”  ብምባል  ናብ’ታ  ሓዳስ  ታንኩ 
ደይቡ ኣንቀሳቒሱዋ። ልክዕ ኣብ’ታ ህሞት፣ 
“…  ብሸነኽ  ቃምጨዋ  ንኩብኩብ  ገጸን 
ታንክታት  ጸላኢ  ይመጻኹም  ስለ  ዘለዋ 
ተዳሊኹም  ጽንሑወን፤  ከይጥሕሳኹም… 
ተጠንቀቑለን፣”  ዝብል  መልእኽቲ  ካብ 
ኣዛዚ ብርጌድና ብጻይ ኣድም በገ ድሮ ናብ 
ሬድዮ ወዲ ሙሴ በጺሑ ስለዝነበረ፣ ዛህራ 
(ምልክት) ንብርሃነ ሚምጣዕ (መራሒ ሓይሊ) 
ነጊራቶ ነይራ። ንሱ ኸኣ ንዅልና ሓቢሩና። 
ተኽልዝጊ (ወዲ ሙሴ) ታንኩ ብምትዕርራይ 
ናብ መገዲ ቃምጨዋ ኣቕኒዑ መድፍዑ 
ኣብ ምውዳድ ኣተወ።

ብሸነኽ ቃምጨዋ ናይ ዝመጻ ታንክታት 
ድምጺ እናተቓረበ ምስ ምምጽኡ ከኣ ኣብ’ቲ 

ማህደር ታሪኽማህደር ታሪኽ